# -*- mode: mandoku-view; -*-
#+TITLE: 脾胃論
#+DATE: 2015-08-24 23:05:58.880701
#+PROPERTY: ID KR3e0053
#+PROPERTY: BASEEDITION WYG    
#+PROPERTY: JUAN 卷下
<pb:KR3e0053_WYG_003-1a>¶
欽定四庫全書¶
　脾胃論卷下¶
　　　　　　　　　　　　　元　李杲　撰¶
　　大腸小腸五臟皆屬於胃胃虛則俱病論¶
黄帝鍼經云手陽明大腸手太陽小腸皆屬足陽明胃¶
小腸之穴在巨虛下亷大腸之穴在巨虛上亷此二穴¶
皆在足陽明胃三里穴下也大腸主津小腸主液大腸¶
小腸受胃之榮氣乃能行津液於上焦溉灌皮毛充實¶
<pb:KR3e0053_WYG_003-1b>¶
腠理若飲食不節胃氣不及大腸小腸無所禀受故津¶
液涸竭焉内經云耳鳴耳聾九竅不利腸胃之所生也¶
此胃弱不能滋養手太陽小腸手陽明大腸故有此證¶
然亦止從胃弱而得之故聖人混言腸胃之所生也或¶
曰子謂混言腸胃所生亦有據乎予應之曰玉機真臟¶
論云脾不及令人九竅不通謂脾為死隂受胃之陽氣¶
能上升水糓之氣於肺上充皮毛散入四臟今脾無所¶
禀不能行氣於臟腑故有此證此則脾虛九竅不通之¶
<pb:KR3e0053_WYG_003-2a>¶
謂也雖言脾虛亦胃之不足所致耳此不言脾不言腸¶
胃而言五臟者又何也予謂此說與上三說無以異也¶
葢謂脾不受胃之禀命致五臟所主九竅不能上通天¶
氣皆閉塞不利也故以五臟言之此三者止是胃虛所¶
致耳然亦何止於此胃虛則五臟六腑十二經十五絡¶
四時皆不得營運之氣而百病生焉豈一端能盡之乎¶
　　脾胃虚則九竅不通論¶
真氣又名元氣乃先身生之精氣也非胃氣不能滋之¶
<pb:KR3e0053_WYG_003-2b>¶
胃氣者穀氣也榮氣也運氣也生氣也清氣也衞氣也¶
陽氣也入天氣人氣地氣乃三焦之氣分而言之則異¶
其實一也不當作異名異論而觀之飲食勞役所傷自¶
汗小便數隂火乗土位清氣不生陽道不行乃隂血伏¶
火沉陽明胃土有燥有熱故化燥火而津液不能停且¶
小便與汗皆亡津液津液至中宮變化為血也血者脉¶
之腑也血亡則七神何依百脉皆從此中變來也人之¶
百病莫大於中風有汗則風邪客之無汗則陽氣固宻¶
<pb:KR3e0053_WYG_003-3a>¶
腠理閉拒諸邪不能傷也或曰經言陽不勝其隂則五¶
臟氣争九竅不通又脾不及則令人九竅不通名曰重¶
强又五臟不利則九竅不通又頭痛耳鳴九竅不通利¶
腸胃之所生也請析而解之荅曰夫脾者隂土也至隂¶
之氣主静而不動胃者陽土也主動而不息陽氣在於¶
地下乃能生化萬物故五運在上六氣在下其脾長一¶
尺掩太倉太倉者胃之上口也脾受胃禀乃能薫蒸腐¶
熟五糓者也胃者十二經之源水糓之海也平則萬化¶
<pb:KR3e0053_WYG_003-3b>¶
安病則萬化危五臟之氣上通九竅五臟禀受氣於六¶
腑六腑受氣於胃六腑者在天為風寒暑濕燥火此無¶
形之氣也胃氣和平榮氣上升始生温熱温熱者春夏¶
也行陽二十五度六陽升散之極下而生隂隂降則下¶
行為秋冬行隂道為寒涼也胃既受病不能滋養皮膚¶
血脉筋骨故言五臟之氣已絶於外是六腑生氣先絶¶
五臟無所禀受而氣後絶矣肺本收下又主五氣氣絶¶
則下流與脾土疊於下焦故曰重强胃氣既病則下溜¶
<pb:KR3e0053_WYG_003-4a>¶
經云濕從下受之脾為至隂本乎地也有形之土下填¶
九竅之源使不能上通於天故曰五臟不和則九竅不¶
通胃者行清氣而上即地之陽氣也積陽成天曰清陽¶
出大竅曰清陽實四肢曰清陽發腠理者也脾胃既為¶
隂火所乗糓氣閉塞而下流即清氣不升九竅為之不¶
利胃之一腑病則十二經元氣皆不足也氣少則津液¶
不行津液不行則血虧故筋皮肉血脉皆弱是氣血俱¶
羸弱矣勞役動作飲食飢飽可不慎乎凡有此病者雖¶
<pb:KR3e0053_WYG_003-4b>¶
不變易他疾已損其夭年更加之鍼灸用藥差悞欲不¶
夭枉得乎¶
　　胃虛臟腑經絡皆無所受氣而俱病論¶
夫脾胃虛則濕土之氣溜於臍下腎與膀胱受邪膀胱¶
主寒腎為隂火二者俱弱潤澤之氣不行大腸者庚也¶
燥氣也主津小腸者丙也熱氣也主液此皆屬胃胃虛¶
則無所受氣而亦虛津液不濡睡覺口燥咽乾而皮毛¶
不澤也甲膽風也温也主生化周身之血氣丙小腸熱¶
<pb:KR3e0053_WYG_003-5a>¶
也主長養周身之陽氣亦皆禀氣於胃則能浮散也升¶
發也胃虛則膽及小腸温熱生長之氣俱不足伏留於¶
有形血脉之中為熱病為中風其為病不可勝紀青赤¶
黄白黒五腑皆滯三焦者乃下焦元氣生發之根蔕為¶
火乗之是六腑之氣俱衰也腑者府庫之府包含五臟¶
及形質之物而藏焉且六腑之氣外無所主内有所受¶
感天地之風氣而生甲膽感暑氣而生丙小腸感濕化¶
而生戊胃感燥氣而生庚大腸感寒氣而生壬膀胱感¶
<pb:KR3e0053_WYG_003-5b>¶
天一之氣而生三焦此賔父氣無形也風寒暑濕燥火¶
乃温熱寒涼之别稱也行陽二十五度右遷而升浮降¶
沈之化也其虛也皆由脾胃之弱以五臟論之心火亢¶
甚乗其脾土曰熱中脉洪大面煩悶難經云脾病當臍¶
有動氣按之牢若痛動氣築築然堅牢如有積而硬若¶
似痛也甚則亦大痛有是則脾虛病也無則非也更有¶
一辨食入則困倦精神昏冐而欲睡者脾虧弱也且心¶
火太盛左遷入於肝木之分風濕相搏一身盡痛其脉¶
<pb:KR3e0053_WYG_003-6a>¶
洪大而弦時緩或為眩運戰摇或為麻木不仁此皆風¶
也脾病體重節痛為痛痺為寒痺為諸濕痺為痿輭失¶
力為大疽大癰若以辛熱助邪則為熱病為中風其變¶
不可勝紀木旺運行比越左遷入地助其腎水水得子¶
助入脾為痰涎自入為唾入肝為淚入肺為涕乗肝木¶
而反尅脾土明矣當先於隂分補其陽氣升騰行其陽¶
道而走空竅次加寒水之藥降其隂火黄蘖黄連之類¶
是也先補其陽後㵼其隂脾胃俱旺而復於中焦之本¶
<pb:KR3e0053_WYG_003-6b>¶
位則隂陽氣平矣火曰炎上水曰潤下今言腎主五液¶
上至頭出於空竅俱作泣涕汗涎唾者何也曰病癎者¶
涎沫出於口冷汗出於身清涕出於鼻皆陽蹻隂蹻督¶
衝四脉之邪上行腎水不任熬煎沸騰上行為之也此¶
竒邪為病不繫五行隂陽十二經所拘當從督衝二蹻¶
四穴中竒邪之法治之五臟外有所主内無所受謂無¶
所受盛而外主皮毛血脉肌肉筋骨是也各主空竅若¶
胃氣一虛脾無禀受則四臟忍及經絡見焉葢脾土無¶
<pb:KR3e0053_WYG_003-7a>¶
陽乃死於經脉皮毛為使建中之名於此見焉病有緩¶
急收散升降浮沉澀滑之類非一從權立法于後¶
　如皮毛肌肉之不伸無大熱不能食而渇者加葛根¶
　(五錢/)燥熱及胃氣上衝為衝脉所逆或作逆氣而裏¶
　急者加炒黄蘖知毋¶
　如覺胷中熱而不渇加炒黄芩¶
　如胷中結滯氣澀或有熱者亦各加之¶
　如食少而小便少者津液不足也勿利之益氣補胃¶
<pb:KR3e0053_WYG_003-7b>¶
　自行矣氣弱氣短者加人參只升陽之劑助陽尤勝¶
　加人參¶
　如惡熱發熱而躁渇脉洪大白虎湯主之或喘者加¶
　人參如渇不止寒水石石膏各等分少少與之即錢¶
　氏方中甘露飲主身大熱而小便數或上飲下溲此¶
　燥熱也氣燥加白葵花血燥加赤葵花¶
　如脉弦只加風藥不可用五苓散¶
　如小便行病増者此内燥津液不能停當致津液加¶
<pb:KR3e0053_WYG_003-8a>¶
　炒黄蘖赤葵花¶
　如心下痞悶者加黄連一黄芩三減諸甘藥¶
　如不能食心下輭而痞者甘草㵼心湯則愈¶
　如喘滿者加炙厚朴¶
　如胃虛弱而痞加甘草¶
　如喘而小便不利者加苦葶藶¶
　證中髓氣平則生榮周身及四海皆旺十二神守職¶
　皮毛宻實外邪不能侮也¶
<pb:KR3e0053_WYG_003-8b>¶
　　胃虛元氣不足諸病所生論¶
夫飲食勞役皆自汗乃足陽明化燥火津液不能停故¶
汗出小便數也邪之大者莫若中風風者百病之長善¶
行而數變雖然無虛邪則風雨寒不能獨傷人必先中¶
虛邪然得賊邪得入矣至於痿厥逆皆由汗出而得之¶
也且冬陽氣伏藏於水土之下如非常泄精陽氣已竭¶
則春令從何而得萬化俱失所矣在人則飲食勞役汗¶
下時出諸病遂生予所以諄諄如此者葢亦欲人知所¶
<pb:KR3e0053_WYG_003-9a>¶
慎也¶
　　忽肥忽瘦論¶
黄帝鍼經云寒熱少氣血上下行火氣虛不能寒血虛¶
不能熱血氣俱虛不能寒熱而胃虛不能上行則肺氣¶
無所養故少氣衞氣既虛不能寒也下行乗腎肝助火¶
為毒則隂分氣衰血虧故寒熱少氣血上下行者足陽¶
明胃之脉衰則衝脉并陽明之脉上行於其分逆行七¶
十二度脉之火大旺逆陽明脉中血上行其血衝滿於¶
<pb:KR3e0053_WYG_003-9b>¶
上若火時退伏於下則血下行故言血上下行俗謂之¶
忽肥忽瘦者是也經曰熱傷氣又曰壯火食氣故脾胃¶
虛而火勝則必少氣不能衞護皮毛通貫上焦之氣而¶
短少也隂分血虧陽分氣削隂陽之分周身血氣俱少¶
不能寒熱故言寒熱也靈樞經云上焦開發宣五糓味¶
熏膚充身澤毛若霧露之溉此則胃氣平而上行也¶
　　天地隂陽生殺之理在升降浮沉之間論¶
隂陽應象論云天以陽生隂長地以陽殺隂藏然歲以¶
<pb:KR3e0053_WYG_003-10a>¶
春為首正正也寅引也少陽之氣始於泉下引隂升而¶
在天地人之上即天之分百糓草木皆甲拆於此時也¶
至立夏少隂之火熾於太虛則草木盛茂垂枝布葉乃¶
陽之用隂之體此所謂天以陽生隂長經言歳半以前¶
天氣主之在乎升浮也至秋而太隂之運初自天而下¶
逐隂降而徹地則金振燥令風厲霜飛品物咸殞其枝¶
獨在若乎毫毛至冬則少隂之氣復伏於泉下水氷地¶
坼萬類周宻隂之用陽之體也此所謂地以陽殺隂藏¶
<pb:KR3e0053_WYG_003-10b>¶
經言歳半已後地氣主之在乎降沉也至於春氣温和¶
夏氣暑熱秋氣清涼冬氣冷冽此則正氣之序也故曰¶
履端於始序則不愆升巳而降降巳而升如環無端運¶
化萬物其實一氣也設或隂陽錯綜勝復之變自此而¶
起萬物之中人一也呼吸升降傚象天地凖繩隂陽葢¶
胃為水糓之海飲食入胃而精氣先輸脾歸肺上行春¶
夏之令以滋養周身乃清氣為天者也升巳而下輸膀¶
胱行秋冬之令為傳化糟粕轉味而出乃濁隂為地者¶
<pb:KR3e0053_WYG_003-11a>¶
也若夫順四時之氣起居有時以避寒暑飲食有節及¶
不暴喜怒以頥神志常欲四時均平而無偏勝則安不¶
然損傷脾胃真氣下溜或下泄而乆不能升是有秋冬而¶
無春夏乃生長之用䧟於殞殺之氣而百病皆起或久¶
升而不降亦病焉於此求之則知履端之義矣¶
　　隂陽壽夭論¶
五常政大論云隂精所奉其人壽陽精所降其人夭夫¶
隂精所奉者上奉於陽謂春夏生長之氣也陽精所降¶
<pb:KR3e0053_WYG_003-11b>¶
下降於隂謂秋冬收藏之氣也且如地之伏隂其精遇¶
春而變動升騰於上即曰生發之氣升極而浮即曰蕃¶
秀之氣此六氣右遷於天乃天之清陽也陽主生故壽¶
夭之元陽其精遇秋而退降墜於下乃為收歛殞殺之¶
氣降極而沈是為閉藏之氣此五運左遷入地乃地之¶
濁隂也隂主殺故天根於外者名曰氣化氣止則化絶¶
根於内者名曰神機神去則機息皆不升而降也地氣¶
者人之脾胃也脾主五臟之氣腎主五臟之精皆上奉¶
<pb:KR3e0053_WYG_003-12a>¶
於天二者俱主生化以奉升浮是知春生夏長皆從胃¶
中出也故動止飲食各得其所必清必净不令損胃之¶
元氣下乗腎肝及行秋冬殞殺之令則亦合於天數耳¶
　　五臟之氣交變論¶
五臟别論云五氣入鼻藏於心肺難經云肺主鼻鼻和¶
則知香臭潔古云視聼明而清涼香臭辨而温煖此内¶
受天之氣而外利於九竅也夫三焦之竅開於喉出於¶
鼻鼻乃肺之竅此體也其聞香臭者用也心主五臭舍¶
<pb:KR3e0053_WYG_003-12b>¶
於鼻葢九竅之用皆禀長生為近心長生於酉酉者肺¶
故知鼻為心之所用而聞香臭也耳者上通天氣腎之¶
竅也乃腎之體而為肺之用葢肺長生於子子乃腎之¶
舍而肺居其中而能聽音聲也一說聲者天之陽音者¶
天之隂在地為五律在人為喉之竅在口乃三焦之用¶
肺與心合而為言出於口也此口心之竅開於舌為體¶
三焦於肺為用又不可不知也肝之竅通於目離為火¶
能耀光而見物故分别五色也肝為之舍腎主五精鼻¶
<pb:KR3e0053_WYG_003-13a>¶
藏氣於心肺故曰主百脉而行陽道經云脫氣者目盲¶
脫精者耳聾心肺有病而鼻為之不利此明耳目口鼻¶
為清氣所奉於天而心勞胃損則受邪也¶
　　隂陽升降論¶
易曰兩儀生四象乃天地氣交八卦是也在人則清濁¶
之氣皆從脾胃出榮氣榮養於身乃水糓之氣味化之¶
也¶
　　清陽為天(清陽成天地氣上為雲天氣下為雨水也/穀之精氣也氣海也七神也元氣也父)¶
<pb:KR3e0053_WYG_003-13b>¶
清中淸者清肺以𦔳天真¶
　　清陽出上竅(耳日鼻口之/七竅是也)¶
清中濁者榮華腠理¶
　　清陽發腠理(毛竅/也)¶
　　清陽實四肢(真氣充/實四肢)¶
　　濁隂為地(壘隂成地雲出天氣雨出地氣五穀五/味之精是五味之化也血榮也維持神)¶
　　　(明也血之府/㑹也毋也)¶
濁中清者榮養於神(降至中脘雨為血故/曰心主血心藏神)¶
<pb:KR3e0053_WYG_003-14a>¶
　　濁隂出下竅(前隂膀胱/之竅也)¶
濁中濁者堅强骨髓¶
　　濁隂走五臟(散於五臟之血也養血脉潤皮膚/肌肉筋者是也而生肉者此也)¶
　　濁隂歸六腑(謂毛脉合精經氣/歸於腑者是也)¶
天氣清静光明者也藏徳不止故不下也天明則日月¶
不明邪害空竅陽氣者閉塞地氣者冐明雲霧不精則¶
上應白露不下交通不表萬物命故不施不施則名木¶
多死惡氣不發風雨不節白露不下則菀藁不榮賊風¶
<pb:KR3e0053_WYG_003-14b>¶
數至暴雨數起天地四時不相保與道相失則未央絶¶
滅唯聖人從之故身無竒病萬物不失生氣不竭¶
　此說人之不遇大寒傷形大熱傷氣四時節候變更¶
　之異氣及飲食失節妄作勞役心生好惡皆令元氣¶
　不行氣化為火乃失生夭折之由耳¶
　　調理脾胃治驗¶
　　　治法用藥若不明升降浮沉差互反損論¶
予病脾胃久衰視聽半失此隂盛乗陽加之氣短精神¶
<pb:KR3e0053_WYG_003-15a>¶
不足此由弦脉令虛多言之過皆陽氣衰弱不得舒伸¶
伏匿於隂中耳癸卯歳六七月間淫雨隂寒踰月不止¶
時人多病泄利濕多成五泄故也一日予體重肢節疼¶
痛大便泄并下者三而小便閉塞思其治法按内經標¶
本論大小便不利無問標本先利大小便又云在下者¶
引而竭之亦是先利小便也又云諸泄利小便不利先¶
分别之又云治濕不利小便非其治也皆當利其小便¶
必用淡味滲泄之劑以利之是其法也噫聖人之法雖¶
<pb:KR3e0053_WYG_003-15b>¶
布在方册其不盡者可以求責耳今客邪寒濕之&KR0075;從¶
外而入裏以暴加之若從巳上法度用淡滲之劑以除¶
之病雖即巳是降之又降是復益其隂而重竭其陽氣¶
矣是陽氣愈削而精神愈短矣是隂重强而陽重衰矣¶
反助其邪之謂也故必用升陽風藥即差以𦍑活獨活¶
柴胡升麻各一錢防風根截半錢炙甘草根截半錢同¶
㕮咀水四中盞煎至一盞去柤梢熱服大法去濕寒之¶
勝助風以平之又曰下者舉之得陽氣升騰而去矣又¶
<pb:KR3e0053_WYG_003-16a>¶
法云客者除之是因曲而為之直也夫聖人之法可以¶
類推舉一而知百病者也若不逹升降浮沉之理而一¶
槩施治其愈者幸也¶
戊申六月初樞判白文舉年六十二素有脾胃虛損病¶
目疾時作身面目睛俱黄小便或黄或白大便不調飲¶
食减少氣短上氣怠惰嗜卧四肢不收至六月中目疾¶
復作醫以㵼肝散下數行而前疾增劇予謂大黄牽牛¶
雖除濕熱而不能走經絡下咽不入肝經先入胃中大¶
<pb:KR3e0053_WYG_003-16b>¶
黄苦寒重虛其胃牽牛其味至辛能㵼氣重虛肺本𠻳¶
大作葢標實不去本虛愈甚加之適當暑雨之際素有¶
黄證之人所以增劇也此當於脾胃肺之本臟㵼外經¶
中之濕熱製清神益氣湯主之而俞¶
清神益氣湯¶
　　茯苓　　　升麻(巳上各/二分)澤㵼　　　蒼术¶
　　防風(已上各/三分)生薑(五分/)¶
　此藥能走經除濕熱而不守故不㵼本臟補肺與脾¶
<pb:KR3e0053_WYG_003-17a>¶
　胃本中氣之虛弱¶
　　青皮(一分/)　橘皮　　　生甘草¶
　　白芍藥　　白术(巳上各/二分)人參(五分/)¶
　此藥皆能守本而不走經不走經者不滋經絡中邪¶
　守者能補臟之元氣¶
　　黄蘖(一分/)　麥門冬　　　人參(巳上各/二分)¶
　　五味子(三分/)¶
　此藥去時令浮熱濕蒸¶
<pb:KR3e0053_WYG_003-17b>¶
　右件剉如麻豆大都作一服水二盞煎至一盞去柤¶
　稍熱空心服¶
火熾之極金伏之際而寒水絶體於此時也故急救之¶
以生脉散除其濕熱以惡其太甚肺欲收心苦緩皆酸¶
以收之心火盛則甘以㵼之故人參之甘佐以五味子¶
之酸孫思邈云夏月常服五味子以補五臟氣是也麥¶
門冬之㣲苦寒能滋水之源於金之位而清肅肺氣又¶
除火刑金之𠻳而斂其痰邪復微加黄蘖之苦寒以為¶
<pb:KR3e0053_WYG_003-18a>¶
守位滋水之流以鎮墜其浮氣而除兩足之痿弱也¶
范大諫之内素有脾胃之證時顯煩躁胷中不利大便¶
不通初冬出外而晩歸為寒氣怫鬱悶亂大作火不得¶
伸故也醫疑有熱治以疎風丸大便行而病不減又疑¶
藥力小復加七八十丸下兩行前證仍不減復添吐逆¶
食不能停痰唾稠粘湧出不止眼黑頭旋惡心煩悶氣¶
短促上喘無力不欲言心神顛倒兀兀不止目不敢開¶
如在風雲中頭苦如裂身重如山四肢厥冷不得安卧¶
<pb:KR3e0053_WYG_003-18b>¶
余謂前證乃胃氣已損復下兩次則重虛其胃而痰厥¶
頭痛作矣製半夏白术天麻湯主之而愈¶
半夏白术天麻湯¶
　　黄蘖(二分/)　乾薑(三分/)　天麻　　　蒼术¶
　　白茯苓　　黄耆　　　澤㵼　　　人參(已上各/五分)¶
　　白术　　　炒麴(已上各/一錢)半夏(湯洗/七次)　大麥糵麵¶
　　橘皮(已上各一/錢五分)¶
　右件㕮咀每服半兩水二盞煎至一盞去柤帶熱服¶
<pb:KR3e0053_WYG_003-19a>¶
　食前此頭痛苦甚謂之足太隂痰厥頭痛非半夏不¶
　能療眼黑頭旋風虛内作非天麻不能除其由為定¶
　風草獨不為風所動也黄耆甘温㵼火補元氣人參¶
　甘温㵼火補中益氣二术俱甘苦温甘除濕補中益¶
　氣澤苓利小便𨗳濕橘皮苦温益氣調中升陽麴消¶
　食苦胃中滯氣大麥蘖麵寛中助胃氣乾薑辛熱以¶
　滌中寒黄蘖苦大寒酒洗以主冬天少火在泉發躁¶
　也¶
<pb:KR3e0053_WYG_003-19b>¶
戊申有一貧士七月中病脾胃虛弱氣促憔悴因與人¶
參芍藥湯¶
人參芍藥湯¶
　　麥門冬(二分/)　當歸身　　　人參(巳上各/三分)¶
　　炙甘草　　　白芍藥　　　黄耆(巳上各/一錢)¶
　　五味子(五箇/)¶
　右件㕮咀分作二服毎服用水二盞煎至一盞去柤¶
　稍熱服既愈繼而冬居曠室卧熱炕而吐血數次予¶
<pb:KR3e0053_WYG_003-20a>¶
　謂此人久虛弱臍有形而有大熱在内上氣不足陽¶
　氣外虛當補表之陽氣㵼裏之虛熱冬居曠室衣服¶
　復單薄是重虛其陽表有大寒壅遏裏熱火邪不得¶
　舒伸故血出於口因思仲景太陽傷寒當以麻黄湯¶
　發汗而不與之遂成衂血却與之立愈與此甚同因¶
　與麻黄人參芍藥湯¶
麻黄人參芍藥湯¶
　　人參(益上焦元氣不/足而實其表也)麥門冬(已上各/三分)桂枝(以補/皮虛)¶
<pb:KR3e0053_WYG_003-20b>¶
　　當歸身(和血養血/各五分)麻黄(去其/外寒)　　炙甘草(補其/脾)¶
　　白芍藥　　　　黄耆(已上各/一錢)　五味子(二箇安/其肺氣)¶
　右件㕮咀都作一服水三盞煑麻黄一味令沸去沫¶
　至二盞入餘藥同煎至一盞去柤熱服臨卧¶
升陽散火湯¶
　治男子婦人四肢發熱肌熱筋痺熱骨髓中熱發困¶
　熱如燎捫之烙手此病多因血虛而得之或胃虛過¶
　食冷物抑遏陽氣於脾土火鬱則發之¶
<pb:KR3e0053_WYG_003-21a>¶
　　生甘草(二錢/)　防風(二錢/五分)　炙甘草(三錢/)¶
　　升麻　　　　葛根　　　獨活¶
　　白芍藥　　　𦍑活　　　人參(已上各/五錢)¶
　　柴胡(八錢/)¶
　右㕮咀毎服秤半兩水三大盞煎至一盞去柤稍熱¶
　服忌寒涼之物及泠水月餘¶
安胃湯¶
　治因飲食汗出日久心中虛風虛邪令人半身不遂¶
<pb:KR3e0053_WYG_003-21b>¶
　見偏風痿痺之證當先除其汗慓悍之氣按而收之¶
　　黄連(揀浄/去鬚)　五味子(去子/)　烏梅(去核/)¶
　　生甘草(已上各一/錢五分)熟甘草(三分/)　升麻稍(二分/)¶
　右㕮咀分作二服每服水二盞煎至一盞去柤温服¶
　食逺忌濕麵酒五辛大料物之類¶
清胃散¶
　治因服補胃熱藥而致上下牙痛不可忍牽引頭腦¶
　滿熱發大痛此足陽明别絡入腦也喜寒惡熱此陽¶
<pb:KR3e0053_WYG_003-22a>¶
　明經中熱盛而作也¶
　　真生地黄　　當歸身(已上各/三分)　牡丹皮(半錢/)¶
　　升麻(一錢/)　　黄連(揀浄六分如黄連不好更加/一分春夏月倍之大抵黄連)¶
　　(臨處増/减無定)¶
　右為細末都作一服水一盞半煎至七分去柤梢冷¶
　服之¶
清陽湯¶
　治口喎頰顋急𦂳胃中火盛必汗不止而小便數也¶
<pb:KR3e0053_WYG_003-22b>¶
　　紅花　　　酒黄蘖　　　桂枝(已上各/一分)¶
　　生甘草　　蘇木(已上各/五分)　炙甘草(一兩/)¶
　　葛根(一錢/五分)　當歸身　　　升麻¶
　　黄耆(已上各/二錢)¶
　右件為咀都作一服酒三大盞煎至一盞三分去柤¶
　稍熱服食前服訖以火熨摩𦂳結處而愈夫口喎筋¶
　急者是筋絡血脉中大寒此藥以代燔鍼刼刺破血¶
　以去其凝結内則泄衝脉之火熾¶
<pb:KR3e0053_WYG_003-23a>¶
胃風湯¶
　治虛氣證能食麻木牙闗急搐目内蠕瞤胃中有風¶
　獨面腫¶
　　香白芷(一錢/二分)　炙甘草(一錢/五分)　升麻(二錢/)¶
　　葛根(一錢/)　　蒼术(一錢/)　　柴胡(三分/)¶
　　藁本(三分/)　　蔓荆子(一分/)　𦍑活(三分/)¶
　　黄蘖(三分/)　　當歸身(一錢/)　麻黄(五分不/去節)¶
　　草豆蔲(三分/)　乾生薑(二分/)　棗(四枚/)¶
<pb:KR3e0053_WYG_003-23b>¶
　右件剉如麻豆大分二服毎服水二大盞煎至一盞¶
　去柤熱服食後服¶
　　陽明病濕勝自汗論¶
或曰濕之與汗隂乎陽乎曰西南坤土也脾胃也人之¶
汗猶天地之雨也隂滋其濕則為霧露雨也隂濕寒¶
下行之地氣也汗多則亡陽陽去則隂勝也甚為寒中¶
濕勝則音聲如從瓮印出云云濕若中水也相家有說¶
土音如居深瓮中言其壅也逺也不出也其為濕審矣¶
<pb:KR3e0053_WYG_003-24a>¶
又知此二者一為隂寒也内經云氣虛則外寒雖見熱¶
中蒸蒸為汗終傳大寒知始為熱中表虛亡陽不任外¶
寒終傳寒中多成痺寒矣色以候天脉以候地形者乃¶
候地之隂陽也故以脉氣候之皆有形無形可見者也¶
調衞湯¶
　治濕勝自汗補衞氣虛弱表虛不任外寒¶
　　黄耆　　　麻黄(已上各/一錢)　生甘草(五分/)¶
　　猪苓(二分/)　𦍑活(七分/)　　麥門冬(三分/)¶
<pb:KR3e0053_WYG_003-24b>¶
　　當歸梢五分　生地黄(三分/)　生黄芩(五分/)¶
　　五味子(七枚/)　蘇木(一分/)　　紅花(一分/)¶
　　半夏(五分湯洗/七次用)¶
　右㕮咀如麻豆大作一服水二盞煎至一盞去柤稍¶
　熱服中風證必自汗汗多不得重發汗故禁麻黄而¶
　用根節也¶
　　濕熱成痿肺金受邪論¶
六七月間濕令大行子能令母實而熱旺濕熱相合而¶
<pb:KR3e0053_WYG_003-25a>¶
刑庚大腸故寒涼以救之燥金受濕熱之邪絶寒水生¶
化之源源絶則腎虧痿厥之病大作腰已下痿輭癱瘓¶
不能動行走不正兩足欹側以清燥湯主之¶
　　柴胡(一分/)　黄連(一分/去鬚)　酒黄蘖(一分/)¶
　　麥門冬　　生地黄　　炙甘草¶
　　猪苓　　　麴(已上各/二分)　人參¶
　　白茯苓　　升麻(已上各/三分)橘皮¶
　　白术　　　澤㵼(已上各/五分)蒼术(九分/)¶
<pb:KR3e0053_WYG_003-25b>¶
　　黄耆(一錢/五分)　五味子(九枚/)¶
　右㕮咀如麻豆大每服半兩水二盞半煎至一盞去¶
　柤稍熱空心服¶
𦔳陽和血補氣湯¶
　治眼發後上熱壅白眼紅多眵淚無疼痛而&KR1034;澀難¶
　開此服苦寒藥太過而真氣不能通九竅也故眼昏¶
　花不明宜𦔳陽和血補氣¶
　　香白芷(二分/)蔓荆子(三分/)　炙甘草¶
<pb:KR3e0053_WYG_003-26a>¶
　　當歸身(酒洗/)　柴胡(已上各/五分)　升麻¶
　　防風(已上各/七分)　黄耆(一錢/)¶
　右㕮咀都作一服水一盞半煎至一盞去柤熱服臨¶
　卧避風處睡忌風寒及食冷物¶
升陽湯¶
　治一日大便三四次溏而不多有時泄㵼腹中鳴小¶
　便黄¶
　　柴胡　　　益智仁　　　當歸身¶
<pb:KR3e0053_WYG_003-26b>¶
　　橘皮(已上各/三分)升麻(六分/)　甘草(二錢/)¶
　　黄耆(三錢/)　紅花(少許/)¶
　右㕮咀分作二服毎服水二大盞煎至一盞去柤稍¶
　熱服¶
升陽除濕湯¶
　治脾胃虛弱不思飲食腸鳴腹痛泄㵼無度小便黄¶
　四肢困弱¶
　　甘草　　　大麥蘖麵(如胃寒腹/鳴者加)　陳皮¶
<pb:KR3e0053_WYG_003-27a>¶
　　猪苓(已上各/三分)澤㵼　　　益智仁¶
　　半夏　　　防風　　　神麯¶
　　升麻　　　柴胡　　　𦍑活(已上各/五分)¶
　　蒼术(一錢/)¶
　右㕮咀作一服水三大盞生薑三片枣二枚同煎至¶
　一盞去柤空心服¶
益胃湯¶
　治頭悶勞動則微痛不喜飲食四肢怠惰躁熱短氣¶
<pb:KR3e0053_WYG_003-27b>¶
　口不知味腸鳴大便微溏黄色身體昏悶口乾不喜¶
　食冷¶
　　黄耆　　　甘草　　　半夏(已上各/二分)¶
　　黄芩　　　柴胡　　　人參¶
　　益智仁　　白术(已上各/三分)當歸梢¶
　　陳皮　　　升麻(已上各/五分)蒼术(一錢/五分)¶
　右㕮咀作一服水二大盞煎至一盞去柤稍熱服食¶
　前忌飲食失節生冷硬物酒濕麵¶
<pb:KR3e0053_WYG_003-28a>¶
生薑和中湯¶
　治食不下口乾虛渇四肢困倦¶
　　生甘草　　　炙甘草(已上各/一分)　酒黄芩¶
　　柴胡　　　　橘皮(已上各/二分)　　升麻(三分/)¶
　　人參　　　　葛根　　　　　藁本¶
　　白术(已上各/五分)　𦍑活(七分/)　　　蒼术(一錢/)¶
　　生黄芩(二錢/)¶
　右為咀作一服水二盞生薑五片枣三枚擘開同煎¶
<pb:KR3e0053_WYG_003-28b>¶
　至一盞去柤稍熱服之食前¶
强胃湯¶
　治因飲食勞役所傷腹脇滿悶氣短遇春口淡無味¶
　遇夏雖熱而惡寒如飽不喜食冷物¶
　　黄蘖　　　甘草(已上各/五分)升麻　　　柴胡¶
　　當歸身　　陳皮(已上各/一錢)生薑　　　麯(已上各一/錢五分)¶
　　草豆蔲(一錢/)半夏　　　人參(已上各/三錢)黄耆(一兩/)¶
　右㕮咀毎服三錢水二大盞煎至一盞去柤温服食¶
<pb:KR3e0053_WYG_003-29a>¶
　前¶
温胃湯¶
　專治服寒藥多脾胃虛弱胃脘痛¶
　　人參　　　甘草　　　益智仁¶
　　縮砂仁　　厚朴(各二/分)　白豆蔲¶
　　乾生薑　　澤㵼　　　姜黄(已上各/三分)¶
　　黄耆　　　陳皮(已上各/七分)¶
　右件為極細末毎服三錢水一盞煎至半盞温服食¶
<pb:KR3e0053_WYG_003-29b>¶
　前¶
和中丸¶
　　人參　　　乾生薑　　　橘紅(已上各/一錢)¶
　　乾木𤓰(二錢/)炙甘草(三錢/)¶
　右為細末蒸餅為丸如梧桐子大毎服三五十丸温¶
　水送下食前服¶
藿香安胃散¶
　治脾胃虛弱不進飲食嘔吐不待腐熟¶
<pb:KR3e0053_WYG_003-30a>¶
　　藿香　　　丁香　　　人參(已上各二/錢五分)¶
　　橘紅(五錢/)¶
　右件四味為細末毎服二錢水一大盞生薑一片同¶
　煎至七分和柤冷服食前¶
異功散¶
　治脾胃虛冷腹鳴腹痛自利不思飲食¶
　　人參　　　茯苓　　　白术　　　甘草¶
　　橘紅(已上各/五分)¶
<pb:KR3e0053_WYG_003-30b>¶
　右為麤散毎服五錢水二大盞生薑三片枣一枚同¶
　煎至一盞去柤温服食前先用數服以正其氣¶
　　飲食傷脾論¶
四十九難曰飲食勞倦則傷脾又云飲食自倍腸胃乃¶
傷腸澼為痔夫脾者行胃津液磨胃中之糓主五味也¶
胃既傷則飲食不化口不知味四肢倦困心腹痞滿兀¶
兀欲吐而惡食或為餐泄或為腸澼此胃傷脾亦傷明¶
矣大抵傷飲傷食其治不同傷飲者無形之氣也宜發¶
<pb:KR3e0053_WYG_003-31a>¶
汗利小便以𨗳其濕傷食者有形之物也輕則消化或¶
損其糓此最為妙也重則方可吐下今立數方區分類¶
析以列于後¶
五苓散¶
　治煩渇飲水過多或水入即吐心中淡淡停濕在内¶
　小便不利¶
　　桂(一兩/)　茯苓　　　猪苓　　　白术(已上各一/兩五錢)¶
　　澤㵼(二兩/五錢)¶
<pb:KR3e0053_WYG_003-31b>¶
　右為細末毎服二錢熱湯調服不拘時候服訖多飲¶
　熱湯有汗出即愈¶
　如瘀肉在裏身發黄疸濃煎茵蔯湯調下食前服之¶
　如疸發渇及中暑引飲亦可用水調服¶
　　論飲酒過傷¶
夫酒者大熱有毒氣味俱陽乃無形之物也若傷之止¶
當發散汗出則愈矣其次莫如利小便二者乃上下分¶
消其濕今之酒病者往往服酒癥丸大熱之藥下之又¶
<pb:KR3e0053_WYG_003-32a>¶
有用牽牛大黄下之者是無形元氣受病反下有形隂¶
血乖悞甚矣酒性大熱以傷元氣而復重㵼之况亦損¶
腎水真隂及有形隂血俱為不足如此則隂血愈虛真¶
水愈弱陽毒之熱大旺反增其隂火是以元氣消止折人¶
長命不然則虛損之病成矣酒疸下之久久為黑疸慎¶
不可犯以葛花解酲湯主之¶
葛花解酲湯¶
　治飲酒太過嘔吐痰逆心神煩亂胷膈痞塞手足戰¶
<pb:KR3e0053_WYG_003-32b>¶
　摇飲食减少小便不利¶
　　蓮花青皮(去穣/三分)　木香(五分/)　橘皮(去白/)¶
　　人參(去蘆/)　　　猪苓(去黑皮/)白茯苓(已上各一/錢五分)¶
　　神麯(炒黄/色)　　　澤㵼　　　乾生薑¶
　　白术(各二/錢)　　　白豆&KR0371;仁　葛花¶
　　砂仁(已上各/五錢)¶
　右為極細末秤和匀毎服三錢七白湯調下但得微¶
　汗酒病去矣此葢不得已而用之豈可恃賴日日飲¶
<pb:KR3e0053_WYG_003-33a>¶
　酒此方氣味辛辣偶因酒病服之則不損元氣何者¶
　敵酒病也¶
枳术丸¶
　治痞消食强胃¶
　　枳實(麩炒黄色/去穣一兩)　白术(二兩/)¶
　右同為極細末荷葉褁燒飯為丸如梧桐子大毎服¶
　五十丸多用白湯下無時白术者本意不取其食速¶
　化但令人胃氣强不復傷也¶
<pb:KR3e0053_WYG_003-33b>¶
橘皮枳术丸¶
　治老㓜元氣虛弱飲食不消臟腑不調心下痞悶¶
　　枳實(麩炒/去穣)　橘皮(已上各/一兩)　白术(二兩/)¶
　右件為細末荷葉燒飯為丸如梧桐子大毎服五十¶
　丸温水送下食逺夫内傷用藥之大法所貴服之强¶
　人胃氣令胃氣益厚雖猛食多食重食而不傷此能¶
　用食藥者也此藥久久益胃氣令不復致傷也¶
半夏枳术丸¶
<pb:KR3e0053_WYG_003-34a>¶
　治因冷食内傷¶
　　半夏(湯泡七/次焙乾)　枳實(麩炒/黄色)　白术(已上各/二兩)¶
　右同為極細末荷葉褁燒飯為丸如梧桐子大毎服¶
　五十丸添服不妨無定法如熱湯浸餅蒸為丸亦可¶
　如食傷寒熱不調毎服加上三黄丸十丸白湯下¶
　更作一方加澤㵼(一兩/)為丸有小便淋者用¶
木香乾薑枳實丸¶
　除風寒滯氣消導飲食¶
<pb:KR3e0053_WYG_003-34b>¶
　　木香(三錢/)　乾薑(五錢/炮)　枳實(一兩/炒)　白术(一兩/五錢)¶
　右為極細末荷葉燒飯為丸如梧桐子大毎服三五¶
　十丸温水送下食前¶
木香人參生薑枳术丸¶
　開胃進食¶
　　乾生薑(二錢/五分)　木香(三錢/)　人參(三錢/五分)¶
　　陳皮(四錢/)　　枳實(一兩/炒黄)　白术(一兩/五錢)¶
　右為極細末荷葉燒飯為丸如梧桐子大毎服三五¶
<pb:KR3e0053_WYG_003-35a>¶
　十丸温水送下食前忌飽食¶
和中丸¶
　治病久虛弱厭厭不能食而臟腑或閉或溏此胃氣¶
　虛弱也常服則和中理氣消痰去濕厚腸胃進飲食¶
　　木香(二錢/五分)　枳實(麩炒/)　炙甘草(已上各三/錢五分)¶
　　㯽榔(四錢/五分)　陳皮(去白/八錢)　半夏(湯洗/七次)¶
　　厚朴(薑汁已上/各一兩)白术(一兩/二錢)¶
　右為細末生薑自然汁浸蒸餅為丸如梧桐子大毎¶
<pb:KR3e0053_WYG_003-35b>¶
　服三五十丸温水湯下食前或食逺¶
交泰丸¶
　升陽氣㵼隂火調榮氣進飲食𦔳精神寛腹中除怠¶
　惰嗜卧四肢不收沈困懶倦¶
　　乾薑(炮製/三分)　巴豆霜(五分/)　人參(去蘆/)¶
　　肉桂(去皮已上/各一錢)柴胡(去苖/)　小椒(炒去汗并/閉目去子)¶
　　白术(已上各分/一錢五)厚朴(去皮剉炒/各加七錢)酒煑苦練¶
　　白茯苓　　砂仁(已上各/三錢)　川烏頭(炮去皮臍/四錢五分)¶
<pb:KR3e0053_WYG_003-36a>¶
　　知毋(七錢一半炒一半酒炒此/一味春夏所宜秋冬去之)吳茱茰(湯泡七次/五錢)¶
　　黄連(去鬚秋冬減/一錢五分)皂角(水洗煨/去皮弦)紫菀(去苖已上/各六錢)¶
　右除巴豆霜另研入外同為極細末煉蜜為丸如梧¶
　桐子大毎服十丸温水送下虛實加減¶
三稜消積丸¶
　治傷生冷硬物不能消化心腹滿悶¶
　　丁皮　　　益智(已上各/三錢)　巴豆(炒去皮米炒/黒焦去米)¶
　　茴香(炒/)　　陳皮　　　　青橘皮(已上各/五錢)¶
<pb:KR3e0053_WYG_003-36b>¶
　　京三稜(炮/)　廣茂(炮/)　　炒麴(已上各/七錢)¶
　右件為細末醋打麵糊為丸如梧桐子大毎服十丸¶
　至二十丸温生薑湯送下食前量虛實加減得更衣¶
　止後服¶
備急丹¶
　治心腹百病卒痛如錐刺及脹滿不快氣急病治之¶
　　錦紋川大黄(為末/)乾薑(炮為/末)巴豆(先去皮膜心研如/泥霜出油用霜)¶
　右件三味等分同一處研勻煉蜜成劑臼内杵千百¶
<pb:KR3e0053_WYG_003-37a>¶
　下丸如大豌豆大夜卧温水下一丸如氣實者加一¶
　丸如卒病不計時候服婦人有孕不可服如所傷飲¶
　食在胸膈間兀兀欲吐反覆悶亂以物探吐去之¶
神保丸¶
　治心膈痛腹痛血痛腎氣痛脇下痛大便不通氣噎¶
　宿食不消¶
　　木香　　　胡椒(已上各二/錢五分)巴豆(十枚去皮/油心膜研)¶
　　乾蝎(七枚/)¶
<pb:KR3e0053_WYG_003-37b>¶
　右件四味為末湯浸蒸餅為丸麻子大硃砂三錢為¶
　衣毎服五丸¶
　如心膈痛杮蔕燈心湯下¶
　如腹痛杮蔕煨薑煎湯下¶
　如血痛炒薑醋湯下¶
　如腎氣痛脇下痛茴香酒下¶
　如大便不通蜜調㯽榔末一錢下¶
　如氣噎木香湯下¶
<pb:KR3e0053_WYG_003-38a>¶
　如宿食不消茶酒漿飲任下¶
雄黄聖餅子¶
　治一切酒食所傷心腹滿不快¶
　　雄黄(五錢/)　巴豆(一百箇去/油心膜)　白麵(十兩重/羅過)¶
　右件三味内除白麵入丸用餘藥同為細末共麵和¶
　匀用新水和作餅子如手大以漿水煑煑至浮於水¶
　上漉出控旋㸔硬輭搗作劑丸如梧桐子大捻作餠¶
　子毎服五七餠子加至十餅十五餠嚼破一餠利一¶
<pb:KR3e0053_WYG_003-38b>¶
　行二餠利二行茶酒任下食前¶
蠲飲枳實丸¶
　逐飲消痰𨗳滯清膈¶
　　枳實(麩炒/去穣)　半夏(湯洗/)　陳皮(去白已上/各一兩)¶
　　黑牽牛(八兩内取/頭末三兩)¶
　右為細末水煑麵糊為丸如梧桐子大毎服五十丸¶
　食後生薑湯下¶
感應丸¶
<pb:KR3e0053_WYG_003-39a>¶
　治虛中積冷氣弱有傷停積胃脘不能傳化或因氣¶
　傷冷因饑飽食飲酒過多心下堅滿兩脇脹痛心腹¶
　大疼霍亂吐㵼大便頻後重遲澀久痢赤白膿血相¶
　雜米榖不消愈而復發又治中酒嘔吐痰逆惡心喜¶
　唾頭旋胸隔痞悶四肢倦怠不欲飲食又治姙娠傷¶
　冷新産有傷若久有積寒喫熱藥不效者並悉治之¶
　又治久病形羸荏苒歳月漸至虛弱面黄肌瘦飲食¶
　或進或退大便或秘或泄不拘久新積冷並皆治之¶
<pb:KR3e0053_WYG_003-39b>¶
　　乾薑(泡製/一兩)　南木香(去蘆/)　丁香(已上各一/兩五錢)¶
　　百草霜(二兩/)肉豆蔲(去皮三/十箇)巴豆(去皮心膜油/研七十箇)¶
　　杏仁(一百四十箇湯/浸去皮尖研膏)¶
　右七味除巴豆粉百草霜杏仁三味外餘四味搗為¶
　細末却與三味同拌研令細用好蠟匱和先將蠟六¶
　兩鎔化作汁以重綿濾去柤更以好酒一升於銀石¶
　器内煑蠟溶滚數沸傾出候酒冷其蠟自浮於上取¶
　蠟秤用丸春夏修合用清油一兩於銚内熬令末散¶
<pb:KR3e0053_WYG_003-40a>¶
　香熟次下酒煑蠟四兩同化作汁就鍋内乗熱拌和¶
　前項藥末秋冬修合用清油一兩五錢同煎煑熟作¶
　汁和匱藥末成劑分作小錠子以油單紙褁之旋丸¶
　服耳¶
神應丸¶
　治因一切冷物冷水及潼乳酪水腹痛腸鳴水糓不¶
　化¶
　　丁香　　　木香(已上各/二錢)巴豆　　　杏仁¶
<pb:KR3e0053_WYG_003-40b>¶
　　百草霜　　乾薑(已上各/五錢)黄蠟(二兩/)¶
　右先將黄蠟用好醋煑去柤穢將巴豆杏仁同炒黑¶
　煙盡研如泥將黄蠟再上火春夏入小油五錢秋冬¶
　入小油八錢溶開入在杏仁巴豆泥子内同攪旋下¶
　丁香木香等藥末研匀搓作挺子油紙褁子旋丸用¶
　毎服三五十丸温米飲送下食前日三服大有神效¶
白术安胃散¶
　治一切㵼痢無問膿血相雜裏急窘痛日夜無度又¶
<pb:KR3e0053_WYG_003-41a>¶
　治男子小膓氣痛及婦人臍下虛冷并産後兒枕塊¶
　痛亦治産後虛弱寒熱不止者¶
　　五味子　　　　烏梅(取肉炒乾已/丄各五錢)車前子¶
　　茯苓　　　　　白术(已上各/一兩)　　米殻(三兩去項蒂穣/醋煮一宿炒乾)¶
　右為末毎服五錢水一盞半煎至一盞去柤空心温¶
　服¶
聖餅子¶
　治㵼痢赤白臍腹撮痛久不愈者¶
<pb:KR3e0053_WYG_003-41b>¶
　　黄丹(二錢/)　定粉　　　舶上硫黄¶
　　陀僧(已上各/一錢)輕粉(少許/)¶
　右細剉為末入白麵四錢七滴水和如指尖大捻作¶
　餠子隂乾食前温漿水磨服之大便黑色為效¶
當歸和血散¶
　治腸澼下血濕毒下血¶
　　川芎(四分/)　青皮　　　槐花　　　荆芥穗¶
　　熟地黄　　白术(已上各/六分)當歸　　　升麻(已上各/一錢)¶
<pb:KR3e0053_WYG_003-42a>¶
　右件為細末毎服二三錢清米飲湯調下食前服¶
訶梨勒丸¶
　治休息痢晝夜無度腥臭不可近臍腹撮痛諸藥不¶
　效¶
　　訶子(五錢去/核研)　椿根白皮(一兩/)　母丁香(三十箇/)¶
　右為細末醋麵糊丸如梧桐子大毎服五十丸陳米¶
　飯湯入醋少許送下五更三日三服效¶
　　脾胃損在調飲食適寒温¶
<pb:KR3e0053_WYG_003-42b>¶
十四難曰損其脾者調其飲食慎其寒温夫脾胃大腸¶
小腸三焦膀胱倉廪之本營之所居名曰氣能化糟粕¶
轉味而出入者也若飲食熱無圴圴寒無滄滄寒温中¶
適故氣將持乃不致邪僻或飲食失節寒温不適所生¶
之病或溏泄無度或心下痞悶腹脇䐜脹口失滋味四¶
肢困倦皆傷於脾胃所致而然也腸胃為市無物不包¶
無物不入若風寒暑濕燥一氣偏勝亦能傷脾損胃觀¶
證用藥者宜詳審焉¶
<pb:KR3e0053_WYG_003-43a>¶
　¶
　¶
　¶
　¶
　¶
　¶
　¶
　¶
<pb:KR3e0053_WYG_003-43b>¶
胃風湯¶
　治大人小兒風冷乗虛入客腸胃水糓不化泄㵼注¶
　下腹脇虛滿腸鳴㽲痛及腸胃濕毒下如豆汁或下¶
　瘀血日夜無度並宜服之¶
　　人參(去蘆/)　白茯苓(去皮/)　芎藭　　　桂(去柤/皮)¶
　　當歸(去苖/)　白芍藥　　　白术(已上各/等分)¶
　右為麤散毎服二錢以水一大盞入粟米數百餘粒¶
　同煎至七分去柤稍熱服空心食前小兒量力減之¶
<pb:KR3e0053_WYG_003-44a>¶
三黄丸¶
　治丈夫婦人三焦積熱上焦有熱攻衝眼目赤腫頭¶
　項腫痛口舌生瘡中焦有熱心膈煩燥不羙飲食下¶
　焦有熱小便赤澀大便袐結五臟俱熱即生癰癤瘡¶
　痍及治五般痔疾糞門腫痛或下鮮血¶
　　黄連(去蘆/)　黄芩(去蘆/)　大黄(已上各/一兩)¶
　右為細末煉蜜為丸如梧桐子大毎服三十丸用熟¶
　水吞下如臟腑壅實加服丸數小兒積熱宜服之¶
<pb:KR3e0053_WYG_003-44b>¶
白术散¶
　治虛熱而渇¶
　　人參(去蘆/)　白术　　　木香　　　白茯苓(去/皮)¶
　　藿香葉(去土/)甘草(炒已上/各一兩)乾葛(二兩/)¶
　右件為麤末毎服三錢至五錢水一盞煎至五分温¶
　服如飲水者多煎與之無時服如不能食而渴潔古¶
　先師倍加葛根如能食而渇白虎湯加人參服之¶
加減平胃散¶
<pb:KR3e0053_WYG_003-45a>¶
　治脾胃不和不思飲食心腹脇肋脹滿刺痛口苦無¶
　味胷滿短氣嘔噦惡心噫氣吞酸面色萎黄肌體瘦¶
　弱怠惰嗜卧體重節痛常多自利或發霍亂及五噎¶
　八痞膈氣反胃¶
　　甘草(剉炒/二兩)　厚朴(去粗皮薑/製炒香)陳皮(去白已上各/三兩二錢)¶
　　蒼术(去粗皮米/泔浸五兩)¶
　右為細末毎服二錢水一盞入生薑二片乾棗二枚¶
　同煎至七分去柤温服或去薑枣帶熱服空心食前¶
<pb:KR3e0053_WYG_003-45b>¶
　入鹽一捻沸湯㸃服亦得常服調氣煖胃化宿食消¶
　痰飲辟風寒冷濕四時非節之氣¶
　如小便赤澀加白茯苓澤㵼¶
　如米糓不化食飲多傷加枳實¶
　如胷中氣不快心下痞氣加枳殻木香¶
　如脾胃困弱不思飲食加黄耆人參¶
　如心下痞悶腹脹者加厚朴甘草減半¶
　如遇夏則加炒黄芩¶
<pb:KR3e0053_WYG_003-46a>¶
　如遇雨水濕潤時加茯苓¶
　如遇有痰從加半夏陳皮¶
　凡加時除蒼术厚朴外依例加之如一服五錢有痰¶
　用半夏五分¶
　如𠻳飲食減少脉弦細加當歸黄耆用身¶
　如脉洪大緩加黄連黄芩¶
　如大便硬加大黄三錢芒硝二錢先嚼麩炒桃仁爛¶
　以藥送下¶
<pb:KR3e0053_WYG_003-46b>¶
散滯氣湯¶
　治因憂氣結中脘腹皮底微痛心下痞滿不思飲食¶
　雖食不散常常有痞氣¶
　　當歸身(二分/)　陳皮(二分/)　柴胡(四分/)¶
　　炙甘草(一錢/)　半夏(一錢/五分)　生薑(五片/)¶
　　紅花(少許/)¶
　右件剉如麻豆大都作一服水二盞煎至一盞去柤¶
　稍熱服食前忌濕麵酒¶
<pb:KR3e0053_WYG_003-47a>¶
通幽湯¶
　治幽門不通上衝吸門不開噎塞氣不得上下治在¶
　幽門閉大便難此脾胃多受熱中多有此證名之曰¶
　下脘不通¶
　　桃仁泥　　　紅花(已上各/一分)　生地黄¶
　　熟地黄(已上各/五分)當歸身　　　炙甘草¶
　　升麻(已上各/一錢)¶
　右㕮咀都作一服水二大盞煎至一盞去柤稍熱服¶
<pb:KR3e0053_WYG_003-47b>¶
　之食前¶
潤腸丸¶
　治飲食勞倦大便袐澀乾燥閉塞不通全不思食乃¶
　風結血結皆能閉塞也潤燥和血踈風自然通利也¶
　　大黄(去皮/)　當歸梢　　　𦍑活(已上各/五錢)¶
　　桃仁(湯浸去錢/皮尖一)麻子仁(去皮取仁一/兩二錢五分)¶
　右除麻仁另研如泥外搗羅為細末煉蜜為丸如梧¶
　桐子大毎服五十丸空心用白湯送下¶
<pb:KR3e0053_WYG_003-48a>¶
𨗳氣除燥湯¶
　治飲食勞倦而小便閉塞不通乃血澀致氣不通而¶
　竅澀也¶
　　滑石(炒黄/)　茯苓(去皮已上/各二錢)　知毋(細剉/酒洗)¶
　　澤㵼(已上各/三錢)黄蘖(去皮四/錢酒洗)¶
　右㕮咀毎服半兩水二盞煎至一盞去柤稍熱服空¶
　心如急不拘時候¶
丁香茱萸湯¶
<pb:KR3e0053_WYG_003-48b>¶
　治胃虛嘔噦吐逆膈咽不通¶
　　乾生薑　　　黄蘖(已上各/二分)丁香　　　炙甘草¶
　　柴胡　　　　橘皮　　　半夏(已上各/五分)升麻(七分/)¶
　　吳茱茰　　　草豆&KR0371;　　黄蓍　　　人參(已上各/一錢)¶
　　當歸身(一錢/五分)　蒼术(二錢/)¶
　右件剉如麻豆大毎服半兩水二盞煎至一盞去柤¶
　稍熱食前忌冷物¶
草豆蔲丸¶
<pb:KR3e0053_WYG_003-49a>¶
　治脾胃虛而心火乗之不能滋榮上焦元氣遇冬腎¶
　與膀胱之寒水旺時子能令母實致肺金大腸相輔¶
　而來尅心乗脾胃此大復其讐也經云大勝必大復¶
　故皮毛血脉分肉之間元氣已絶於外又大寒大燥¶
　二氣倂乗之則苦惡風寒耳鳴及腰背相引胷中而¶
　痛鼻息不通不聞香臭額寒腦痛目時眩目不欲開¶
　腹中為寒水反乗痰唾沃沫食入反出常痛及心胃¶
　痛脇下急縮有時而痛腹不能努大便多㵼而少袐¶
<pb:KR3e0053_WYG_003-49b>¶
　下氣不絶或腸鳴此脾胃虛之極也胷中氣亂心煩¶
　不安而為霍亂之漸膈咽不通噎塞極則有聲喘喝¶
　閉塞或日陽中或煖房内稍緩口吸風寒則復作四¶
　肢厥逆身體沈重不能轉側頭不可以囬顧小便溲¶
　而時躁此藥主秋冬寒涼大復氣之藥也¶
　　澤㵼(一分小便/數成半)柴胡(二分或四分消/息脇痛多少用)神麴¶
　　薑黄(已上各/四分)　當歸身　　　　　生甘草¶
　　熟甘草　　　青皮(已上各/六分)　　　桃仁(湯洗去皮/尖七分)¶
<pb:KR3e0053_WYG_003-50a>¶
　　白殭蠶　　　吳茱萸(湯洗去苦/烈味出乾)益智仁¶
　　黄耆　　　　陳皮　　　　　人參(已上各/八分)¶
　　半夏(一錢湯/泡七次)　草豆蔲仁(一錢四分麵褁燒麵/熱為度去皮用仁)¶
　　麥蘖麵(炒黄一/錢五分)¶
　右件一十八味同為細末桃仁另研如泥再同細末¶
　一處研匀湯浸蒸餠為丸如梧桐子大毎服三五十¶
　丸熟白湯送下旋斟酌多少¶
神聖復氣湯¶
<pb:KR3e0053_WYG_003-50b>¶
　治復氣乗冬足太陽寒氣足少隂腎水之旺子能令¶
　母實手太隂肺實反來侮土火木受邪腰背胷膈閉¶
　塞疼痛善𡁲口中涎目中泣鼻中流濁涕不止或如¶
　息肉不聞香臭咳𠻳痰沫上熱如火下寒如氷頭陣¶
　痛目中流火視物&KR0835;&KR0835;耳鳴耳聾頭并口鼻或惡風¶
　寒喜日陽夜卧不安常覺痰塞膈咽不通口失味兩¶
　脇縮急而痛牙齒動摇不能嚼物隂汗前隂冷行歩¶
　欹側起居艱難掌中寒風痺麻木小便數而晝多夜¶
<pb:KR3e0053_WYG_003-51a>¶
　頻而欠氣短喘喝少氣不足以息卒遺失無度婦人¶
　白帶隂户中痒痛牽心而痛黧黒失色男子控睪牽¶
　心腹隂隂而痛面如赭色食少大小便不調煩心霍¶
　亂逆氣裏急而腹皮色白後出餘氣腹不能努或腸¶
　鳴膝下筋急脊胛大痛此皆寒水來復火土之讐也¶
　　黑附子(炮製去/皮臍)乾薑(炮為末已/上各三分)防風(剉如/豆大)¶
　　郁李仁(湯浸去皮泥/尖另研如)人參(已上各/五分)當歸身(酒洗/六分)¶
　　半夏(湯泡/七分)　　升麻(剉已上/各七分)　甘草(剉/)¶
<pb:KR3e0053_WYG_003-51b>¶
　　藁本(已上各/八分)柴胡(剉如/豆大)　𦍑活(剉如豆大已/上各一錢)¶
　　白葵花(五朶去心/細剪入)¶
　右件藥都一服水五盞煎至二盞入¶
　　橘皮(五分/)　草豆蔲仁(麵褁燒/熟去皮)黄耆(已上各/一錢)¶
　右件入在内再煎至一盞再入下項藥¶
　　生地黄(二分/酒洗)　黄蘖(酒浸/)　黄連(酒浸/)¶
　　枳殻(已上各/三分)¶
　已上四味預一日另用新水浸又以¶
<pb:KR3e0053_WYG_003-52a>¶
　　細辛(二分/)　川芎(細末/)　蔓荆子(已上各/三分)¶
　預一日用新水半大盞分作二處浸此三味并黄蘖¶
　等煎正藥作一大盞不去柤入此浸者藥再上火煎¶
　至一大盞去柤稍熱服空心又能治嚙頰嚙唇嚙舌¶
　舌根强硬等證如神忌肉湯宜食肉不𦔳經絡中火¶
　邪也大抵腎并膀胱經中有寒元氣不足者皆宜服¶
　之¶
　　脾胃將理法¶
<pb:KR3e0053_WYG_003-52b>¶
　白粥粳米菉豆小豆鹽䜴之類皆淡滲利小便且小¶
　便數不可更利況大㵼陽氣反行隂道切禁濕麵如¶
　食之覺快勿禁¶
　藥中不可服澤㵼猪苓茯苓燈心琥珀通草木通滑¶
　石之類皆行隂道而㵼陽道也如渇如小便不利或¶
　閉塞不通則服得勿利再服¶
　忌大鹹助火邪而㵼腎水真隂及大辛味蒜韭五辣¶
　醋大料物官桂乾薑之類皆傷元氣¶
<pb:KR3e0053_WYG_003-53a>¶
　若服升沉之藥先一日將理次日腹空服服畢更宜¶
　將理十日先三日尤甚不然則反害也¶
夫諸病四時用藥之法不問所病或温或涼或熱或寒¶
如春時有疾於所用藥内加清涼風藥夏月有疾加大¶
寒之藥秋月有疾加温氣藥冬月有疾加大熱藥是不¶
絶生化之源也錢仲陽醫小兒深得此理内經必先歳¶
氣毋代天和是為至治又曰無違時無伐化又曰無伐¶
生生之氣此皆常道也用藥之法若反其常道而變生¶
<pb:KR3e0053_WYG_003-53b>¶
異證則從權施治假令病人飲酒或過食寒或過食熱¶
皆可以增病如此則以權衡應變治之權變之藥豈可¶
常用乎¶
　　攝養¶
　忌浴當風汗當風湏以手摩汗孔合方許見風必無¶
　中風中寒之疾¶
　遇卒風暴寒衣服不能禦者則宜争努周身之氣以¶
　當之氣弱不能禦者病¶
<pb:KR3e0053_WYG_003-54a>¶
　如衣薄而氣短則添衣於無風處居止氣尚短則以¶
　沸湯一椀熏其口鼻即不短也¶
　如衣厚於不通風處居止而氣短則宜減衣摩汗孔¶
　令合於漫風處居止¶
　如久居髙屋或天寒隂濕所遏令氣短者亦如前法¶
　熏之¶
　如居周宻小室或大熱而處寒涼氣短則出就風日¶
　凡氣短皆宜食滋味陽飲令胃調和¶
<pb:KR3e0053_WYG_003-54b>¶
　或大熱能食而渇喜寒飲當從權以飲之然不可躭¶
　嗜如冬寒喜熱物亦依時暫食¶
　夜不安寢衾厚熱壅故也當急去之仍拭汗或薄而¶
　不安即加之睡自穏也飢而睡不安則宜少食飽而¶
　睡不安則少行坐¶
　遇天氣變更風寒隂晦宜預避之大抵宜温煖避風¶
　寒省語少勞役為上¶
　　逺欲¶
<pb:KR3e0053_WYG_003-55a>¶
名與身孰親身與貨孰多以隋候之珠彈千仞之雀世¶
必笑之何取之輕而棄之重耶殘軀六十有五耳目半¶
失於視聽百脉沸騰而煩心身如衆派漂流瞑目則魂¶
如浪去神氣衰於前日飲食減於曩時但應人事病皆¶
彌甚以已之所有豈止隋候之珠哉安於淡薄少思寡¶
欲省語以養氣不妄作勞以養形虛心以維神壽夭得¶
失安之於數得䘮既輕血氣自然諧和邪無所容病安¶
增劇茍能持此亦庶幾於道可謂得其真趣矣¶
<pb:KR3e0053_WYG_003-55b>¶
　　省言箴¶
氣乃神之祖精乃氣之子氣者精神之根蔕也大矣哉¶
積氣以成精積精以全神必清必静御之以道可以為¶
天神矣有道者能之予何人哉切宜省言而已¶
　¶
　¶
　¶
　脾胃論卷下¶
