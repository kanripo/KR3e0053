# -*- mode: mandoku-view; -*-
#+TITLE: 脾胃論
#+DATE: 2015-08-24 23:05:58.817267
#+PROPERTY: ID KR3e0053
#+PROPERTY: BASEEDITION WYG    
#+PROPERTY: JUAN 提要
<pb:KR3e0053_WYG_000-1a>¶
欽定四庫全書　　　　子部五¶
　脾胃論　　　　　　　醫家類¶
　　提要¶
　　　　(臣/)等謹案脾胃論三卷金李杲撰杲既著辨¶
　　　　惑論恐世俗不悟復為此書其説以土為萬¶
　　　　物之母故獨重脾胃引經立論精鑿不磨明¶
　　　　孫一奎醫㫖緒餘云東垣生當金元之交中¶
　　　　原擾攘土失其所人疲奔命或以勞倦傷脾¶
<pb:KR3e0053_WYG_000-1b>¶
　　　　或以憂恐傷脾或以饑飽傷脾病有緩急不¶
　　　　得不以急者為先務此真知杲者也前有元¶
　　　　好問序攷遺山文集有杲所著傷寒㑹要引¶
　　　　一篇備載其所治騐元史方技𫝊全取之而¶
　　　　此序獨不見集中意其偶有散佚歟又有羅¶
　　　　天益後序一篇天益字謙父杲晚年弟子盡¶
　　　　得其𫝊元硯堅東垣老人𫝊稱杲臨終取平¶
　　　　日所著書檢勘卷帙以次相從列於几前囑¶
<pb:KR3e0053_WYG_000-2a>¶
　　　　謙父曰此書付汝者即其人也乾隆四十五¶
　　　　年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3e0053_WYG_000-3a>¶
原序¶
天之邪氣感則害人五臟八風之邪中人之髙者也水¶
榖之寒熱感則害人六腑謂水榖入胃其精氣上注於¶
肺濁溜於腸胃飲食不節而病者也地之濕氣感則害¶
人皮膚筋脈必從足始者也内經說百病皆由上中下¶
三者及論形氣兩虚即不及天地之邪乃知脾胃不足¶
為百病之始有餘不足世醫不能辯之者盖已久矣徃¶
者遭壬辰之變五六十日之間為飲食勞倦所傷而殁¶
<pb:KR3e0053_WYG_000-3b>¶
者將百萬人皆謂由傷寒而殁後見明之辯内外傷及¶
飲食勞倦傷一論而後知世醫之誤學術不明誤人乃¶
如此可不大哀耶明之既著論矣且懼俗蔽不可以猝¶
悟也故又著脾胃論丁寧之上發二書之微下祛千載¶
之惑此書果行壬辰藥禍當無從而作仁人之言其意¶
博哉己酉七月望日遺山元好問序¶
